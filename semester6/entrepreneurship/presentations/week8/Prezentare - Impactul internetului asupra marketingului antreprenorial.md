# [Impactul internetului asupra marketingului antreprenorial](https://docs.google.com/presentation/d/1wzPQMiASkr7qxO7lInhikmWIDV6SoL_aWu7WBsZ6kEU/edit?slide=id.p#slide=id.p)

# Slide 1

**

Salut! Eu sunt Adi și sunt pasionat de marketing digital și, deoarece m-am înscris la cursul ăsta, îmi doresc ca într-o bună zi să ajung antreprenor, deci tema asta mi-a venit ca o mănușă.

**

# Slide 2

**

Cu cât consumam mai mult conținut, cu atât eram mai atras de digital marketing. Scrolam pe TikTok și găseam niște reclame atât de creative și atât de bine editate că, în cazul unora, am cumpărat produsul doar pentru reclamă, deși produsul nu era cine știe ce. (exemplu: CeraVe)

**

# Slide 3

**

Acum ar trebui să vedem de unde a plecat marketing-ul și de ce marketing-ul tradițional nu mai e eficient. Cred că e observabil cu ochiul liber că timpul petrecut pe telefon, în medie, crește, deci mesajul antreprenorului trebuie să fie acolo unde se află atenția clientului, adică online. 

Să vedem și de ce marketing-ul digital e o super-putere.

**

# Slide 4

**

- E mai ieftin pentru că nu trebuie să ai buget de televiziune sau pentru panouri publicitare - ai nevoie doar de o idee bună și 30 de secunde de video și produsul sau serviciul poate bubui. 

- E mai precis datorită algoritmilor care targetează publicul țintă.

- E mai uman deoarece oamenii te pot urmări online, te pot cunoaște pe tine și produsul mai bine în felul ăsta.

Și aici aș vrea să dau un exemplu de marketing digital chiar din Cluj: Am făcut parte dintr-o asociație pe departamentul de marketing, iar acolo team lead-ul era o fată pe nume Anisia. Anul trecut a terminat Marketing la FSPAC și s-a hotărât, alături de niște prieteni, să-și deschidă o firmă de marketing, dacă tot le plăcea să facă asta. Nu știu cât de mulți ați auzit de WeeSuals Studio, dar sunt convins că o mare parte din voi ați auzit de Bogdan Făt și Insomnia. Cei de la WeeSuals au reușit să umple Insomnia Cafe, iar reel-urile lor au în medie 100.000 de vizualizări, cel mai vizualizat având peste 2 milioane de vizualizări.

În cazul ăsta, cei de la Insomnia cred că și-au investit cel mai bine banii. A fost precis deoarece acele clipuri au targetat tinerii, mai ales pe cei din Cluj. Și creând niște personaje ca Bogdan Făt și doamna Tunde, oamenii au avut o poveste.

**

# Slide 5

**

Bun, am făcut un reel, l-am postat, dar cum îmi dau seama că funcționează?

Înainte nu prea puteai să măsori asta, dar acum platformele îți dau acces la tot felul de date:  
Reach – adică numărul total de persoane care au văzut postarea.

Engagement – se referă la reacții: like-uri, comentarii, share-uri. Practic, câți oameni nu doar că au văzut postarea, dar au și interacționat cu ea.

Click-through rate (CTR) – arată câți oameni au dat click pe linkul din postare, în comparație cu câți au văzut-o.

Conversii – asta înseamnă câți dintre cei care au ajuns pe site sau au văzut postarea au făcut efectiv ce ți-ai dorit: au cumpărat ceva, s-au înscris, au descărcat o aplicație etc.

Targetare – aici vezi detalii despre cine ți-a văzut postarea: ce vârstă au, de unde sunt, ce interese au

Return on investment (ROI) - înseamnă ce ai câștigat din investiția ta. Dacă ai cheltuit 100 lei și ai obținut 300 lei în vânzări, ROI-ul e foarte bun

**

# Slide 6

**

Principalul impact este acela că marketingul digital a făcut ceva ce marketingul tradițional n-a putut niciodată: l-a pus pe antreprenorul mic pe aceeași linie de start cu brandurile mari. Cu o idee, un telefon și niște know-how, poți lansa un business și poți ajunge viral.

**

# Slide 7

**

🌍 Internaționalizare accesibilă – poți vinde în afara țării fără să ai sediu fizic  

⚖️ Democratizarea marketingului – ai aceleași instrumente ca un brand mare  

🚀 Creștere rapidă și scalabilă – dacă ai o idee bună, internetul te poate propulsa peste noapte

**

# Slide 8

**

Și ca și concluzii asupra impactului internetului, cred că ar fi bine să ne rezumăm la următoarele 3: 

- A făcut marketing-ul mult mai eficient

- A creat unelte pentru analiza succesului unui business și sculptării lui.

- Și a dat șansă oricui are curaj. După cum se vede în slide, Internetul nu garantează succesul, dar îl face posibil pentru oricine.

**

# Slide 9

**

Mulțumesc frumos pentru atenție. Întrebări?

**
